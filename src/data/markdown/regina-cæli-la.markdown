**℣** Regína cæli, lætáre, allelúia.  
**℟** Quia quem meruísti portáre, allelúia;  
**℣** Resurréxit, sicut dixit, allelúia;  
**℟** Ora pro nobis Deum, allelúia.  
**℣** Gaude et lætáre, Virgo Ma­ría, allelúia.  
**℟** Quia surréxit Dóminus vere, allelúia. 

**℣** Orémus. 

Deus, qui per resurrectiónem Fílii tui, Dómini nostri Iesu Christi, mundum lætificáre dignátus es, præsta, quǽsumus, ut per eius genitrícem Vírginem Maríam, perpétuæ capiámus gaúdia vitæ. 
Per Christum Dóminum nostrum.  

**℟** Amen.
