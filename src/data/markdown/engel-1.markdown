**℣** Angelus Dómini nuntiávit Maríæ,  
**℟** Et concépit de Spíritu Sancto. Ave María...  
**℣** Ecce ancílla Dómini;  
**℟** Fiat mihi secúndum verbum tuum. Ave María...  
**℣** Et Verbum caro factum est;  
**℟** Et habitávit in nobis. Ave María...  
**℣** Ora pro nobis, Sancta Dei Gé­nitrix;  
**℟** Ut digni efficiámur promissiónibus Christi. Orémus. Grátiam
tuam, quǽsumus, Dómine, méntibus nostris in­fúnde: ut qui, Angelo
nuntiánte, Christi Fílii tui Incarnatiónem cognóvimus, per passiónem
eius et crucem ad resurrectiónis glóriam perducámur. Per Christum
Dóminum nostrum.  
**℟** Amen.
