<p>Waarom razen de volken, Bluffen de naties,<br />
Komen de koningen der aarde bijeen, Spannen de vorsten samen tegen Jahweh en zijn Gezalfde:<br />
&quot;Laat ons hun ketens verbreken, Ons van hun boeien ontslaan!&quot;<br />
Die in de hemelen woont, lacht hen uit, Jahweh bespot ze;<br />
Dan dreigt Hij ze toornig, Doet ze rillen voor zijn gramschap:<br />
&quot;Ik zelf stel Mij een koning aan, Op Sion, mijn heilige berg!&quot;<br />
Nu wil Ik Jahwehâ€™s beslissing verkonden; Hij heeft Mij gezegd: Gij zijt mijn Zoon; Ik heb U heden verwekt.<br />
Vraag Mij: dan geef Ik U de volkeren tot erfdeel, En de grenzen der aarde tot uw bezit;<br />
Gij moogt ze vermorzelen met ijzeren knots, En stuk slaan als een aarden pot.<br />
Koningen, bedenkt het dus wel; Weest gewaarschuwd, wereldregeerders!<br />
Dient Jahweh in vreze; Beeft, en kust Hem de voeten!<br />
Anders ontsteekt Hij in toorn, en loopt gij uw verderf tegemoet, Want licht kan zijn gramschap ontvlammen.<br />
Gelukkig, wie tot Hem zijn toevlucht neemt!</p>
