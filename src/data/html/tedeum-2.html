<p>Wij prijzen U, o God. U, Heer, loven wij.<br />
U, eeuwige Vader, eert heel de aarde.<br />
Tot U roepen alle engelen, tot U de hemelen en alle machten.<br />
Tot U roepen Cherubijnen en Serafijnen die zonder ophouden zingen:<br />
Heilig, heilig, heilig de Heer, de God der hemelse machten.<br />
Vol zijn hemel en aarde van uw heerlijkheid.<br />
U looft het roemvol koor der apostelen,<br />
U het lofwaardig getal der profeten,<br />
U looft de blanke stoet der martelaren.<br />
U prijst de heilige Kerk over heel de aarde:<br />
U, Vader, onmetelijk in majesteit;<br />
U, eniggeboren Zoon, waarachtig en hoog verheven;<br />
U, Heilige Geest, de Vertrooster.<br />
Gij, Christus, Koning der glorie,<br />
Gij zijt de enige Zoon van de Vader.<br />
Gij, die om de mens verlossing te brengen<br />
geen vrees hebt gehad voor de schoot van de Maagd.<br />
Gij die de prikkel van de dood hebt overwonnen<br />
en voor de gelovigen het hemels rijk hebt geopend.<br />
Gij zit aan Gods rechterhand in de glorie van de Vader.<br />
Gij zult als rechter komen, zoals wij geloven.<br />
<em>(Hier knielt men)</em><br />
U dan smeken wij: kom uw dienaars te hulp,<br />
die Gij door uw Kostbaar Bloed hebt gered;<br />
Laat ons geteld worden onder uw heiligen in de eeuwige heerlijkheid.</p>
<p>Red, Heer, red uw volk en zegen uw erfdeel,<br />
hoed hen, en draag hen voor immer.<br />
U willen wij prijzen iedere dag,<br />
uw naam verheerlijken voor altijd.<br />
Wees genadig, Heer, spaar ons deze dag voor de zonde.<br />
Ontferm U over ons, Heer, ontferm U over ons.<br />
Laat uw barmhartigheid neerdalen over ons,<br />
zoals ons vertrouwen uitgaat naar U.<br />
Op U, Heer, is onze hoop gevestigd;<br />
beschaam ons niet in eeuwigheid.</p>
