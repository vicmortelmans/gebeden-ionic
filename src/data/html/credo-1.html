<p>Credo in unum Deum, Patrem omnipoténtem,<br />
factorem cæli et terræ,<br />
visibílium ómnium et invisibílium.</p>
<p>Et in unum Dóminum Iesum Christum,<br />
Fílium Dei unigénitum,<br />
et ex Patre natum, ante ómnia sæcula.<br />
Deum de Deo, lumen de lúmine,<br />
Deum verum de Deo vero,<br />
génitum, non factum,<br />
consubstantiálem Patri:<br />
per quem ómnia facta sunt.<br />
Qui propter nos hómines<br />
et propter nostram salútem<br />
descéndit de cælis.<br />
Et incarnátus est<br />
de Spíritu Sancto ex María Vírgine,<br />
et homo factus est.<br />
Crucifíxus étiam pro nobis<br />
sub Póntio Piláto;<br />
passus et sepúltus est,<br />
et resurréxit tértia die,<br />
secúndum Scriptúras,<br />
et ascéndit in cælum,<br />
sedet ad déxteram Patris.<br />
Et íterum ventúrus est cum glória,<br />
iudicáre vivos et mórtuos,<br />
cuius regni non erit finis.</p>
<p>Et in Spíritum Sanctum,<br />
Dóminum et vivificántem:<br />
qui ex Patre Filióque procédit.<br />
Qui cum Patre et Fílio<br />
simul adorátur, et conglorificátur:<br />
qui locútus est per Prophétas.</p>
<p>Et unam, sanctam, cathólicam et apostólicam Ecclésiam.</p>
<p>Confíteor unum baptísma in remissiónem peccatorum.<br />
Et expecto resurrectionem mortuorum, et vitam ventúri sæculi.</p>
<p>Amen</p>
