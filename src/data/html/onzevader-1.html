<p>Pater noster,<br />
Qui es in cælis,<br />
Sanctificétur nomen tuum.<br />
Advéniat regnum tuum.<br />
Fiat volúntas tua, sicut in cælo et in terra.</p>
<p>Panem nostrum quotidiánum da nobis hodie,<br />
Et dimítte nobis débita nostra,<br />
Sicut et nos dimíttimus debitóribus nostris.<br />
Et ne nos indúcas in tentatiónem:<br />
Sed líbera nos a malo.</p>
<p><strong>V</strong>Libera nos, quaesumus, Domine, ab omnibus malis, da propitius pacem in diebus nostris, ut, ope misericordiae tuae adiuti, et a paccato simus semper liberi et ab omni perturbatione securi: exspectantes beatam spem et adventum Salvatoris nostri Iesu Christ.<br />
<strong>R</strong>Quia tuum est regnum, Et potéstas, Et glória in sǽcula.<br />
Amen</p>
<p><em>aut:</em></p>
<p><strong>V</strong>Libera nos, quaesumus, Domine, ab omnibus malis, praeteritis, praesentibus, et futuris: et intercedente beata et gloriosa semper Virgine Dei Genitrice Maria, cum beatis Apostolis tuis Petro et Paulo, atque Andrea, et omnibus Sanc­tis, da propitius pacem in diebus nostris: ut ope misericordiae tuae adjuti, et a peccato simus semper liberi, et ab omni perturbatione securi. Per eundem Dominum nostrum Jesum Christum Filium tuum, Qui tecum vivit et regnat in unitate Spiritus Sancti Deus. Per omnia saecula saeculorum.<br />
<strong>R</strong>Amen.</p>
