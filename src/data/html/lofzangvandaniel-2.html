<p>Midden in het vuur hieven de drie een loflied aan en riepen als uit één mond: geprezen zij God, alleluia.</p>
<p>Looft onze God, al zijn dienstknechten.<br />
Looft de Heer, alle schepselen Gods,<br />
prijst en verheft Hem eeuwig.<br />
Looft de Heer, hemelse sferen,<br />
boden des Heren, prijst Hem.<br />
Looft Hem, wateren boven de hemel,<br />
hemelse machten, prijst Hem.<br />
Looft de Heer, zon en maan,<br />
sterren des hemels, prijst Hem.</p>
<p>Looft de Heer, regen en dauw,<br />
alle stormwinden, prijst Hem.<br />
Looft de Heer, vuur en hitte,<br />
koude en warmte, prijst Hem.<br />
Looft Hem, nevels en buien,<br />
hagel en vorst, prijst de Heer.<br />
Looft de Heer, ijs en sneeuw,<br />
nachten en dagen, prijst Hem.<br />
Looft de Heer, licht en donker,<br />
bliksem en wolken, prijst Hem.</p>
<p>Loof de Heer, heel de aarde,<br />
prijs en verhef Hem eeuwig.<br />
Looft de Heer, bergen en heuvels,<br />
al wat daar groeit, prijs de Heer.<br />
Looft de Heer, zeeën en stromen,<br />
bronnen van water, prijst Hem.<br />
Looft de Heer, zeegedrochten,<br />
alles wat leeft in het water,<br />
vogels des hemels, prijst Hem.<br />
Looft Hem, wilde en tamme dieren.</p>
<p>Mensenkinderen, prijst de Heer.<br />
Israël, loof de Heer,<br />
prijs en verhef Hem eeuwig.<br />
Looft de Heer, priesters des Heren,<br />
al zijn dienaren, prijst Hem.<br />
Looft Hem, geesten van de rechtvaardigen,<br />
vromen, ootmoedigen, prijst de Heer.<br />
Looft Hem, Ananja, Azarja, Misaël,<br />
prijst en verheft Hem eeuwig.<br />
Loven wij Vader en Zoon en Geest,<br />
laat ons Hem prijzen, verheffen voor eeuwig.<br />
Geprezen Gij, Heer, in de koepel des hemels,<br />
U komt de lof toe in alle eeuwen.</p>
<p>Midden in het vuur hieven de drie een loflied aan en riepen als uit één mond: geprezen zij God, alleluia.</p>
