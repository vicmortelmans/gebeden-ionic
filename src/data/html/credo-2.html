<p>Ik geloof in één God, de almachtige Vader,<br />
Schepper van hemel en aarde,<br />
van al wat zichtbaar en onzichtbaar is.</p>
<p>En in één Heer, Jezus Christus,<br />
eniggeboren Zoon van God,<br />
voor alle tijden geboren uit de Vader.<br />
God uit God, Licht uit Licht,<br />
ware God uit de ware God.<br />
Geboren, niet geschapen,<br />
één in wezen met de Vader,<br />
en door Wie alles geschapen is.<br />
Hij is voor ons, mensen,<br />
en omwille van ons heil<br />
uit de hemel neergedaald.<br />
Hij heeft het vlees aangenomen<br />
door de heilige Geest uit de Maagd Maria,<br />
en is mens geworden.<br />
Hij werd voor ons gekruisigd,<br />
Hij heeft geleden onder Pontius Pilatus<br />
en is begraven.<br />
Hij is verrezen op de derde dag,<br />
volgens de Schriften.<br />
Hij is opgevaren ten hemel:<br />
zit aan de rechterhand van de Vader.<br />
Hij zal wederkomen in heerlijkheid<br />
om te oordelen levenden en doden.<br />
En aan zijn rijk komt geen einde.</p>
<p>Ik geloof in de heilige Geest,<br />
die Heer is en het leven geeft;<br />
die voortkomt uit de Vader en de Zoon;<br />
die met de Vader en de Zoon<br />
te samen wordt aanbeden en verheerlijkt;<br />
die gesproken heeft door de profeten.</p>
<p>Ik geloof in de éne, heilige, katholieke en apostolische Kerk.</p>
<p>Ik belijd één doopsel tot vergeving van de zonden.<br />
Ik verwacht de opstanding van de doden en het leven van het komend rijk.</p>
<p>Amen</p>
