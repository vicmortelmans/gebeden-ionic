<p><strong>V</strong>Introibo ad altare Dei.<br />
<strong>R</strong>Ad Deum qui lætificat juventutem meam.<br />
<strong>V</strong>Judica me, Deus, et discerne causam meam de gente non sancta: ab homine iniquo, et doloso erue me.<br />
<strong>R</strong>Quia tu es, Deus, fortitudo mea: quare me repulisti, et quare tristis incedo, dum affligit me inimicus?<br />
<strong>V</strong>Emitte lucem tuam, et veritatem tuam: ipsa me deduxerunt, et aduxerunt in montem sanctum tuum, et in tabernacula tua.<br />
<strong>R</strong>Et introibo ad altare Dei: ad Deum qui lætificat juventutem meam.<br />
<strong>V</strong>Confitebor tibi in cithara, Deus, Deus meus: quare tristis es, anima mea, et quare conturbas me?<br />
<strong>R</strong>Spera in Deo, quoniam adhuc confitebor illi: salutare vultus mei, et Deus meus.<br />
<strong>V</strong>Gloria Patri, et Filio, et Spiritui Sancto.<br />
<strong>R</strong>Sicut erat in principio et nunc, et semper, et in sæcula sæculorum. Amen.<br />
<strong>V</strong>Introibo ad altare Dei.<br />
<strong>R</strong>Ad Deum qui lætificat juventutem meam.<br />
<strong>V</strong>Adjutorium nostrum in nomine Domini.<br />
<strong>R</strong>Qui fecit cælum et terram.</p>
