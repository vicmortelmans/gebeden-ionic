<p>Credo in Deum Patrem omnipoténtem, Creatórem cæli et terræ,<br />
et in Iesum Christum, Fílium Eius únicum, Dóminum nostrum,<br />
qui concéptus est de Spíritu Sancto, natus ex María Vírgine,<br />
passus sub Póntio Piláto, crucifíxus, mórtuus, et sepúltus,<br />
descéndit ad ínferos, tértia die resurréxit a mórtuis,<br />
ascéndit ad cælos, sedet ad déxteram Patris omnipoténtis,<br />
inde ventúrus est iudicáre vivos et mórtuos.<br />
Credo in Spíritum Sanctum,<br />
sanctam Ecclésiam cathólicam, sanctórum communiónem,<br />
remissiónem peccatórum,<br />
carnis resurrectiónem,<br />
vitam ætérnam.</p>
<p>Amen</p>
