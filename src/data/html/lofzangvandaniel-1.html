<p>Tunc tres quasi ex uno ore laudabant et glorificabant et benedicebant Deo in fornace.</p>
<p>Benedícite, omnia opera Dómini, Dómino.<br />
Laudate et superexaltate eum in sǽcula.<br />
Benedícite, Angeli Dómini, Dómino.<br />
Benedícite, cæli, Dómino.<br />
Benedícite, aquæ omnes<br />
quæ super cælos sunt, Dómino.<br />
Benedícite, omnes exércitus Dómini, Dómino.<br />
Benedícite, sol et luna Dómino.<br />
Benedícite, stellæ cæli, Dómino.</p>
<p>Benedícite, omnes imber et ros, Dómino.<br />
Benedícite, omnes venti, Dómino.<br />
Benedícite, ignis et æstus, Dómino.<br />
Benedícite, frigus et algor Dómino.<br />
Benedícite, rores et pluviæ, Dómino.<br />
Benedícite, glacies et gelu, Dómino.<br />
Benedícite, pruina et nives, Dómino.<br />
Benedícite, noctes et dies, Dómino.<br />
Benedícite, lux et ténebræ, Dómino.<br />
Benedícite, fúlgura et nubes, Dómino.</p>
<p>Benedicat terra Dómino.<br />
laudet et superexaltet eum in sæcula.<br />
Benedícite, montes et colles, Dómino.<br />
Benedícite, universa germinantia in terra, Dómino.<br />
Benedícite, fontes, Dómino.<br />
Benedícite, mária et flúmina, Dómino.<br />
Benedícite, cete, et omnia<br />
quæ moventur in aquis, Dómino.<br />
Benedícite, omnes vólucres cæli, Dómino.<br />
Benedícite, omnes bestiæ et pécora, Dómino.<br />
Laudate et superexaltate eum in sæcula.</p>
<p>Benedícite, filii hominum, Dómino.<br />
Benedícite, Israel, Dómino.<br />
Benedícite, sacerdotes Dómini, Dómino.<br />
Benedícite, servi Dómini, Dómino.<br />
Benedícite, spiritus et animæ justórum, Dómino.<br />
Benedícite, sancti et húmiles corde, Dómino<br />
Benedícite, Ananía, Azaria, Misaël, Dómino.<br />
Laudate et superexaltate eum in sæcula.<br />
Benedicamus Patrem et Filium cum Santo Spíritu.<br />
Laudemus et superexaltemus eum in sæcula.<br />
Benedictus est, Dómine, in firmamento cæli<br />
et laudábilis, et superexaltatus in sæcula.</p>
<p>Tunc tres quasi ex uno ore laudabant et glorificabant et benedicebant Deo in fornace.</p>
