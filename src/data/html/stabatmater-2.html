<p>Naast het kruis, met schreiend ogen<br />
stond de moeder diep bewogen,<br />
wijl haar zoon te sterven hing.</p>
<p>Dwars toen door het zuchtend harte,<br />
overstelpt van wee en smarte<br />
drong het zwaard der marteling.</p>
<p>O, hoe droef, hoe vol van rouwe<br />
was de zegenrijkste vrouwe,<br />
Moeder van de een'gen Zoon.</p>
<p>Hoe zij leed, de diepbedroefde,<br />
tere moeder, wijl ze toefde<br />
bij die Zoon, aan 't kruis ten toon.</p>
<p>Wie, toch die niet wenen zoude,<br />
zo hij 't bitter leed aanschouwde,<br />
dat Maria's hart verscheurt!</p>
<p>Wie, die zonder medelijden<br />
Christus' moeder zou zien lijden,<br />
daar zij met haar Zoon zo treurt!</p>
<p>Voor de zonden van de zijnen,<br />
zag zij Jezus in de pijnen,<br />
door de gesels gekastijd.</p>
<p>Zag haar dierbaar kind in 't sterven<br />
ook Zijn Vaders troost nog derven<br />
heel verlaten al die tijd.</p>
<p>Laat mij, moeder, bron van liefde,<br />
voelen 't leed dat U doorgriefde,<br />
dat ik met U medeween.</p>
<p>Doe mijn hart voor Jezus branden,<br />
vlecht gijzelf de liefdesbanden,<br />
Dat ik God behaag alleen.</p>
<p>Moeder, wil dit heil bewerken,<br />
des Gekruisten wondemerken<br />
diep te prenten in mijn hart.</p>
<p>Zoveel heeft in ziel en leden<br />
gaarn' uw Zoon voor mij geleden:<br />
laat mij delen in Zijn smart.</p>
<p>Laat als kind met U mij wenen.<br />
medelijdend mij verenen,<br />
met uw Zoon mijn leven lang.</p>
<p>Staan bij 't kruis aan uwe zijde,<br />
en er klagen, met u lijden,<br />
niets wat ik zo zeer verlang.</p>
<p>Maagd der maagden. nooit volprezen<br />
wil mij niet ongunstig wezen,<br />
laat mij jamm'ren zoals gij.</p>
<p>Laat mij Christus' doodstrijd strijden,<br />
deelgenoot van al Zijn lijden,<br />
't diep gevoelen zoals Hij.</p>
<p>Laat Zijn wonden mij doorsteken<br />
en voor 't kruis in liefd' ontsteken,<br />
en voor 't bloed van uwe Zoon.</p>
<p>Wil mij aan het vuur onttrekken,<br />
met uw voorspraak, Maagd, mij dekken,<br />
als ik staan zal voor Zijn troon.</p>
<p>Christus, om van hier te scheiden,<br />
laat uw moeder mij geleiden<br />
waar de zegepraal mij wacht.</p>
<p>Als mijn lichaam komt te sterven,<br />
laat mijn ziele dan verwerven<br />
's hemels blijde gloriepracht.</p>
<p>Amen.</p>
<p>Allel√∫ja.</p>
