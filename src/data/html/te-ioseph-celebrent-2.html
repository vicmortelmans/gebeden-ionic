<p>U, Joseph. bejubelen de hemelkoren;<br />
u prijzen alle christenscharen;<br />
u, die om uw heerlijke deugden verbonden waart<br />
in kuise echt met de roemrijke Maagd.</p>
<p>Als gij, door angstige zorg gekweld,<br />
u verwondert, hoe uw bruid haar gezegende vrucht kan dragen,<br />
komt een engel u melden dat zij het Kind ontving<br />
door de werking van den Geest van boven.</p>
<p>Gij omhelst den pasgeboren Heer,<br />
en volgt Hem op Zijn vlucht naar het verre land Egypte;<br />
gij zoekt Hem, verloren in Jerusalem,<br />
en vindt Hem terug, uw vreugde mengend met uw tranen.</p>
<p>Anderen valt een zalig lot eerst na hun dood ten deel;<br />
pas als de palm verdient is, gaan zij de glorie binnen.<br />
maar gij geniet God reeds bij uw leven, gelijk de hemelingen;<br />
Ja, nog gelukkiger door uw wonderheerlijk lot.</p>
<p>Allerheiligste Drievuldigheid, spaar ons op onze bede;<br />
geef dat wij door Josephs verdiensten ten hemel gaan;<br />
opdat wij eens u zonder einde ons danklied mogen zingen<br />
Amen.</p>
