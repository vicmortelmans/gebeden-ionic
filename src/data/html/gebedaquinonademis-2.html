<p>Ik dank U, Heer, heilige Vader, almachtige eeuwige God, dat U mij, zondaar, uw onwaardige dienaar, niet om enige verdiensten mijnerzijds, maar alleen door de genade van uw barmhartigheid hebt willen voeden met het kostbaar Lichaam en Bloed van uw Zoon, onze Heer Jezus Christus.</p>
<p>Ik bid U, dat deze heilige communie niet tot mijn veroordeling mag strekken, maar een heilzaam middel moge zijn tot vergiffenis,<br />
een wapenrusting van geloof, een schild van liefde,<br />
een uitdelging van mijn zonden,<br />
een beteugeling van begeerten en lusten,<br />
een toename van liefde en geduld,<br />
nederigheid en gehoorzaamheid<br />
en van alle andere deugden,<br />
een krachtige bescherming tegen hinderlagen van zichtbare en onzichtbare vijanden,<br />
een kalmering van mijn innerlijke en uiterlijke onrust, een hechtere band met U, ene en ware God, en een zalige voltooiing van mijn leven.</p>
<p>Ik bid U dat U mij, zondaar, wilt leiden tot het alles overtreffende feestmaal waar U, met uw Zoon en met de Heilige Geest, voor uw heiligen het ware licht zijt, de volledige verzadiging, de eeuwige vreugde, het hoogste genot en het volkomen geluk.</p>
<p>Door Christus onze Heer.</p>
