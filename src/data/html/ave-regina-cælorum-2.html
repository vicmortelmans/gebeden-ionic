<p>Ave, Regína cælorum<br />
Ave, Dómina angelorum,<br />
Salve, radix, salve, porta<br />
Ex qua mundo lux est orta.</p>
<p>Gaude, Virgo gloriosa,<br />
Super omnes speciosa;<br />
Vale, o valde decora<br />
Et pro nobis Christum exora.</p>
<p><strong>V</strong>Dignáre me laudáre te, Virgo sacrata<br />
<strong>R</strong>Da mihi virtutem contra hostes tuos.</p>
<p>Oremus.<br />
Concede, misericors Deus, fragilitati nostræ præsidium : ut, qui sanctæ Dei Genitricis memoriam agimus ; intercessionis ejus auxilio, a nostris iniquitatibus resurgamus.<br />
Per eundem Christum Dominum nostrum.</p>
