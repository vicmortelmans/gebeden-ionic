**℣** Ik zal ingaan tot het altaar Gods.  
**℟** Tot God die mijn jeugd verblijdt.  
**℣** God, schaf mij recht, kom tegen een goddeloos volk voor mij op,
verlos mij van de boze en bedrieglijke mens.  
**℟** Want Gij, o God, zijt mijn sterkte; waarom hebt Gij mij verstoten,
en waarom wandel ik in droefheid, terwijl de vijand mij verdrukt?  
**℣** Zend uw licht uit en uw waarheid; zij zullen mij geleiden en voeren
op uw heilige berg en in uw tenten.  
**℟** En ik zal ingaan tot het altaar Gods; tot God die mijn jeugd
verblijdt.  
**℣** Ik zal U loven op de citer, God, mijn God; waarom zijt gij
bedroefd, mijn ziel, en waarom ontstelt gij mij?  
**℟** Vertrouw toch op God: dan zal ik Hem eens mogen danken als mijn
Helper en God!  
**℣** Eer aan de Vader en de Zoon en de Heilige Geest.  
**℟** Zoals het was in het begin en nu, en altijd en in de eeuwen der
eeuwen. Amen.  
**℣** Ik zal ingaan tot het altaar Gods.  
**℟** Tot God die mijn jeugd verblijdt.  
**℣** Onze hulp is in de naam van de Heer.  
**℟** Die hemel en aarde gemaakt heeft.
